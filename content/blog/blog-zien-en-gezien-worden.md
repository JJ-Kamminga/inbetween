---
title: "Zien en gezien worden"
date: 2018-07-08T12:22:40+06:00
image: images/blog/capetown-coast.jpg
author: Marchien Timmerman
---

### Twee jaar geleden, een bijzonder moment, een bijzondere plaats.

Zo'n moment waarop er iets verandert en ander licht valt op
ervaringen in je bestaan. Een boeiende (Ubuntu) studiereis met een
groep in Zuid-Afrika bracht ons ontmoetingen met mensen en bij
indringende momenten van de geschiedenis van dit land. We
genoten de kleuren, we proefden rauwheid, schoonheid en de
zoetheid. De ervaringen spiegelden onze eigen levensgeschiedenis.
Het was me "te mans" die dag, alsof de adembenemende
schoonheid, confrontatie met de scherpe randen van menselijke
geschiedenis in dit mooie en rauwe land ineens mij terug brachten
bij de scherpe kant van mijn eigen bestaan. Verdriet, het ongerijmde
en gemis dat ik voelde, verbinding die ik niet meer kon maken. En
dan een lange rit langs de zee, de stilte als een zwaarte en het
gevoel de woorden kwijt te zijn. En dan daarna, bij aankomst buiten
in de zon, ineens oog in oog te staan. Twee mensen die ik nog maar heel kort kende, waren ineens daar. Een verbinding, een verstaan, een gezien zijn.
Het moment is me bijgebleven: de ander meer dan zomaar een
ander. Het gevoel van een "samen" dat meer is dan eigen
gedachten, een ervaren "wij" als een herinnering aan diepe
verbondenheid. Dat het kan, dat wij rijker zijn dan ons eigen alleen
zijn, meer "wij" zijn dan ik. Dat er iets is dat opheft, eenzaamheid
doorbreekt. Dat het kan en wij dat op zoveel plaatsen en momenten
kunnen: de ander zoeken en dat het ons soms ons toe-valt,
gevonden te worden. Mens medemens.